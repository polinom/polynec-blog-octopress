---
layout: post
title: "Канадські ідеали"
date: 2013-07-15 16:40
comments: true
categories:  
---

{% img left /images/canada-leaf.jpg 400 %}

У знайомих винакає багато питань на рахунок Канади. Зокрема, людей цікавить - які цінності і ідеї пропагандує канадське суспільство. Тому, попробую коротко висвітлити своє бачення ситуації. Відразу скажу, що я в Канаді лише 3 роки і повищений рівень життя у порівнянні з українським, дещо затьмарює моє об’єктивне сприйняття ситуації. Але намагатимуся бути розсудливим. Отже:
<!-- more -->

####Канада - інтернаціональна країна####

Всі знають, що Канада - це колонія Великобританії та Франції, і тому, у людей виникає відчуття, що Канада - це, в першу чергу, країна європейського типу людей. Але це все одно, що вважати Індію країною білих, лише тому, що вона колись була колонією Великої Британії. Тому говорити про те, що політика Канади направлена на винищення білих, є дуже помилковим.  Тут живуть різні люди, різних національностей і в усіх одинакові права.
{% img right /images/nations.jpg 350 %}

У Канаді приживаються ті, які уміють пристосуватися до державного устрою. Китайці, індуси, філіпінці, афроамериканці, є люди з країн не дуже розвинутих, і тому їм, як нікому, відомо як потрібно пристосовуватися до певних умов існування. Тим більше, що канадські умови здаються райськими, по відношенню до тих реалій, до яких вони звикли. Це також, є причиною, чому керівники країни підтримують імміграцію людей з цих країн, тому що ними легко керувати, вони не влаштовують заворушок і не критикують владу.  Але я не бачу нічого поганого в людях з бідних країн, бо більшість із них дійсно працюють як прокляті. До того ж, Китай і Індія є країни з мільярдним населенням, тому здається закономірним, що з цих країн імігруює більша кількість людей. 

Загалом, дискримінація на національній чи релігійній основі дуже сильно присікається зі сторони уряду. Більшість людей боїться навіть використати слово “негер” або “чорний”, коли спілкуються з друзями на людях. Будь-хто, може неправильно інтерпретувати ваше висловлювання і засудити за приниження його гідності. 

Мене дивує той факт, що люди з країн, що ворогують між собою, можуть жити в мирі і злагоді в Канаді. Звичайно, є якісь там переконання, стереотипи одних національностей про інші, але я ще не чув, щоб це призводило до якихось масових конфліктів. Люди забувають за расові проблеми, коли усім живеться добре.

Також, я розумію, що для забезпечення працездатності такої мультикультурної системи на цій території, була принесена надзвичайна жертва, яку можна прирівняти з єврейським холокостом чи голодомором в Україні. Це винищення і геноцид корінного населення території Канади, аборигенів, індіанців. Зараз їх залишилося не так аж і багато, але канадці з повагою ставляться до їхньої культури і історії. Існує багато музеїв і історичних робіт присвячених темі корінного населення.

{% img left /images/canada-patriot.jpg 350 %}
####Патріоти Канади####

В Канаді сильно підтримується ідея патріотизму. Ще в школі, з першого класу дітей учать співати гімн і розрізняти національну символіку. Дуже важливим є знання історії. Але, як і в будь-якій країні, ця історія подається у відповідному контексті і це є нормальним, з точки зору національних інтересів. Звичайно, треба все, що я пишу, сприймати відносно і тому перекрученість не порівняється з тим, як історію перекручують в інших країнах.


Дорослі патріоти канади мають своєрідний типаж. Дуже часто бачиш людей, які вішають канадські прапорці на автомобілі. В основному, це білі люди, які не є дуже заможні або, просто, не показують цього. Але скоріше перше, чим друге. В цих людей важко помітити якісь амбіції чи бажання щось покращити. Їх все влаштовує.

У Канаді є традиція - вішати прапорці різних країн  яких ти підтримуєш, на власні автомобілі. Це відбувається масово, особливо коли проходять світові олімпійські ігри. І тоді,  відразу помітно, хто є патріотом якої країни. Тут ти побачиш прапори усіх або майже усіх країн, і вони дуже переважають прапоріці канади. Це можливо нічого і не говорить, але факт залишається фактом - канадських патріотів менше, ніж патріотів інших країн, у тій же Канаді.

Недавно, поїхав святкувати День Канади на ночівлю із друзями в палатках. Це в Канаді, напевно, найбільше державне свято. Ми поїхали у спеціально відведене місце, де люди можуть приходити з палатками і проводити там час. Були і канадські патріоти, як я розумію. Ці люди вивішують кругом себе канадські прапори і сидять мовчки, п'ючи пиво майже цілий день. Це не найкращий приклад, але він показує стиль канадського патріотизму. Я не можу говорити, що це погано чи не правильно, бо в кожного своє, але самому не хотілося би бути таким патріотом. 

{% img right /images/simple-leaf.jpg 500 %}
####Канадці загалом####

Загалом канадці діляться на дві групи. Ті які давно іммігрували до Канади і ті, які народилися тут. Ще є третій тип канадців - це ті, які щойно іммігрували, але я не буду їх описувати, бо це люди в яких таракани, яких вони привезли з батьківщини, ще не повилазили. Вони майже не відрізняються від туристів, з одною різницею - проводять багато часу, намагаючись пристосуватися.

Спочатку про тих, які давно іммігрували в Канаду. Люди, які уже пристосувалися, але мають досвід життя в країнах, звідки вони приїхали. На мою думку, це ті люди, які мають найбільше амбіцій і думають креативно. Такі люди, дуже часто розпочинають власні справи і користуються можливістю, яку їм надала Канада. Економіка сильно залежить від таких людей. Відкриваючи власні справи, вони створюють робочі місця. Я вважаю, це відбувається тому, що багато з цих людей саме з нерозвинутих країн і вони, як ніхто, знають, які можливості в них з'явилися з переїздом в Канаду, вони це цінять. Ці люди складають близько 20 - 25 відсотків населення. 

Мушу додати, що я багато чую про емігрантів, які приїжджають в Канаду, дістають різні державні пільги і ніде не працюють. Багатьом це не подобається, бо ці люди, якби живуть за рахунок тих, хто працює. Але я ні разу не зустрічав таких, тому навести якісь приклади не можу.

Другий тип канадців, такі які народилися в Канаді. Цей тип людей, які дуже відрізняються від емігрантів і складають більшість населення. Зразу скажу, тут є самі різні особистості: успішні підприємці, науковці, воєнні і лікарі, тому опис не можна застосовувати до всіх. Але є і тенденція, яку я спробую охарактеризувати, базуючись на власних спостереженнях та інформації від знайомих.

Тенденція більшості є наступна. Ці люди не мають високих амбіцій. Так, ці люди жаліються і на високі податки, і на іммігрантів, які забирають їхні робочі міся, але вони нічого особливого не роблять, щоб щось поміняти. Цілю цих людей є, в основному, працювати для того, щоб встигати виплачувати свої кредити. Дорослі мужики сидять вдома, дивляться телевізор і грають комп'ютерні ігри. Звичайно, кожен мріє про суму в мільйон долларів на власному рахунку, але все, що вони роблять для цього, це грають в лотерею.
Можна сказати, що ці люди живуть сьогоднішнім днем. Той факт, що країна їх забезпечує різними соціальними пільгами і страховками, дає їм причину розслабитися і перекласти всю відповідальність на державу.

Не знаю чи добре, чи погано, але ці люди не відчувають расових розбіжностей. Для них всі одинкові. З дитинста вони бачать різноманітність різних національностей і тому для них є абсолютно нормальним, коли батько чорний, а мама біла, але це не є тенденцією. Більшість канадців, які тут народилися, все ж таки, віддають перевагу подібним собі.


####Чи має Канада сімейні цінності?####

У мене, поки що, нема дітей, щоб робити переконливі висновки в цьому питанні. Але, я недавно дискутував із знайомими на цю тему, які вже мають досвід і вагомі аргументи в цій сфері. 

Я вважав, що Канада є орієнтованою на сім'ю, тому що рівень життя в країні дозволяє забезпечити матеріально себе, дружину і дітей. Але, поспілкувавшись з людьми, прийшов до висновку, що це не є вагомим аргументом. 

Я чув, що люди розводяться, лише тому, що в такому випадку, держава виплачує допомогу самотнім батькам і таким чином можна утримувати сім'ю. Тобто, цей факт явно не націлений на утримання і підтримку цілісності сім'ї. 

Коли в сім’ї з'являється дитина, то жінка йде в декретну відпустку, на один рік за рахунок держави. Але через рік, коли дитині ще потрібен догляд, постає питання. Іти на роботу і платити маєже всю зарплату в дитсадок, або залишитися дома і покласти обов’язки матеріального забезпечення на чоловіка. 

У школі дітей змалку учать про різноманітність нетрадиціних сексуальних орієнтацій, тому дітлахи уже з дитинства знають про вибір, який перед ними постає. До того ж, в країні ніяк не боряться з проституцією, це аж ніяк не сприяє сімейним цінностям. 


{% img left /images/gay-pride.jpg 350 %}
####Про людей з нетрадиційною сексуальною орієнтацією####

Канада справді захищає права людей, яких в народі називають геї чи лесбіянки. В Торонто навіть є вулиця в центрі міста, на якій живуть переважно такі люди. Ця вулиця називається “символічно” - Church street. Тут є і гей-бари, і проходять щорічні гей-паради, і навіть можна побачити в обнімку одностатеві пари. 

Дуже багато людей користуються тим, що Канада дає притулок для сексуальних меншин. Тобто, можна приїхати в Канаду і заявити в спеціальні державні установи, що ви є людиною нетрадиційної орієнтації і хочете державний притулок, бо вас принижують у рідній країні. Потім відбувається суд, проводять багато перевірок, розмови з психологами. В кінці цього процесу, є можливість отримати біженство, яке з часом перетворюється на громадянство.

Я чув навіть про такий вападок. Жінка приїхала в Канаду разом із своїм чоловіком і братом по туристичній візі. Потім, брат із чоловіком заявили у відповідні установи, що вони не традиційної орієнтації, а жінка якби, просто допомогала брату прикриватися, їм повірили і усім дозволили залишитися в Канаді.

У мене немає, поки що, компетентності судити про таку позицію Канади. Я лише можу висвітлити факти. Різні люди сприймають цю ситуацію по-різному.

Я особисто, не відчуваю якусь погрозу із сторони людей нетрадиційної орієнтації. І ні разу не чув серед знайомих, щоб хтось жалівся. Всім живеться добре, і це саме головне. 

До того ж, я ніколи не отримував ніяких там брошурок з рекламою борделів і гей-барів. Можливо, я просто не звернув уваги, а може ще отримаю. Але не думаю, що це стане переломним моментом у моєму ставленні до Канади як до успішної країни.

####Загалом####

Загалом, складається враження, що Канада  - це така собі, маленька модель майбутнього світу, де живуть люди різних національностей і релігійних поглядів разом, в мирі і злагоді, за одними правилами. Звучить утопічно, але Канада показує такий приклад.

Деколи складається враження, що в Канаді меншість має більше прав, чим більшість.

Цього року, виміряли рейтинг країн у світі по якості життя середньостатистичного громадянина. Визначали за різними характеристиками, всього 24 показники, такі як: медицина, довіра до уряду, середньостатистичний дохід, безпека і так далі. Канада зайняла третє місце, відстаючи лише від Австралії та Швеції.

Канадські ідеали не особливо відрізняються від тих, які зараз панують по всьому світі. Гроші - це головна релігія, якій поклоняється більшість і про це розказувати багато не треба. Єдине, що ще залишилося святим і нематеріальним в Канаді - це закон і порядок. Правосуддя тут, поки що, працює добре. 

{% img /images/toronto1.jpg 715 %}
