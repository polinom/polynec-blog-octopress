---
layout: post
title: "Творча людина"
date: 2013-07-08 00:38
comments: true
categories: [Думки, Мотивація, Творчість]
---

{% img left /images/unleash-creativity.jpg 400 %}

Чи є я творочою або креативною оcобистістю? Час від часу, я задаю собі таке питання. 
Щоб відповітси на нього, правильно буде скористатися методом “від протележного”. Отже, хто така НЕ творча людина, на мою думку? 

Не творча людина - це та особистість, якій не подобаються зміни. Її завжди все влаштовує, а якщо не влаштовує, то вона нічого не робить для того, щоб змінити ситуацію. Не творча людина - це  споживач, який ні разу в житті не задумався про те, щоб щось створити власноруч і лише користується роботою інших. Не творча людина - це бидло, яким легко маніпулювати. Це людина з якою, навіть не цікаво спілкуватися бо всі його думки - це попсові висловлювання, які ти чуєш день у день по радіо, телебаченню або в інтернеті, на кшталт - “Міром правят деньги”, “Протів судьби не попреш”, “Одін в поле не воін” і так далі. Єдине, що ця людина виробляє, це какашки у кабінці туалету. Це людина без власної ідеї і принципів, єдина ідея, яка винакає в такої особистості, це піти поїсти, покакати або поржати в компанії такиж же не творчих людей з пляшкою пива у одній руці і цигаркою у іншій. Ця людина, зазвичай, є передбачуваною, не цікавою, зверхньою, скупою, безнадійною і неспостережливою. Ця людина дивиться фільм або читає книгу лише для того, щоб вбити час. На жаль, таких людей ми бачимо всюди і скрізь.

<!-- more -->

А що таке творчість взагалі? Очевидно, що творчість походить від слова - “творити”. І тоді винакає питання: що саме треба створювати, щоб бути творчим? Я вважаю, що творити можна будь-де і будь-що. Творчий процес завжди починається з ідеї. Ідеї, яка має на меті, щось вдосконалити, побудувати, прикрастити, змінити, здивувати, освіжити, змотивувати чи допомогти. Ці ідеї, в свою чергу, перетворюються в літературні твори, картини, музичні композиції, винаходи, наукові теорії, відкриття, суспільні течії і взагалі всі речі, які нас оточують навколо. Подивіться лише на свій комп'ютер - це пристрій, в якому реалізовані ідеї неймовірної кількості людей. Це і матеріал, з якого він зроблений; і його колір; і принцип його роботи; і форма клавіш; і, навіть, розміщення букв на клавіатурі. Я уже навіть мовчу про його внутрішню складову. Творчість почнається тоді, коли ви ставите собі питання і шукаєте на них відповідь.

Отже, яка ж вона, ця зразкова творча людина? Роздумуючи над чим питанням, приходжу до таких висновків. Творча людина - це вільна  людина. Вільна від шаблонів і ярликів. Творча людина - це анархіст, який нутром відчуває, що повсякденна буденність намагається закувати в його кайдани. Творча людина - революціонер, який бачить світ не так, як більшість, яка його оточує. Творча людина - це патріот власної ідеї. Це людина, яка не відчує нудьги, навіть якщо її закрити в порожній і темній кімнаті. У творчої людини в голові цілий всесвіт, який вона досліджує так само, як і зовнішній світ. Творча людина намагається знайти вихід із ситуації, коли інші вже здалися. Ідеї в такої людини, завжди свіжі і несуть позитивний заряд енергії. Творча людина надихає і мотивує інших. Ця людина завжди розвивається і вдосконалюється, а також, впорядковує світ навколо себе. Вона аналізує і переосмислює. Ніколи не жаліється на нестачу часу. Гроші для такої людини не є пріоритетом. Для неї процес творення завжди має більшу цінність, ніж результат. Творча людина має свій стиль у всьому, відмінний від інших. Цю особистість не вийде порівняти з іншими, бо вона завжди здається винятковою. 

Творчість - це те, що ми успадкували від Бога, це в нашій крові. Це є чи не єдиною рисою, яка відрізняє нас від тварин. Я з великим задоволенням беру натхнення від творчих людей. А вони, в той же час, беруть натхнення від інших, таких же креативних особистостей. Роботи цих людей оточують нас скрізь, треба лише навчитися їх помічати і розуміти. Але найідеальнішим джерелом творчого натхнення і прикладом для наслідування, звичайно, залишається природа. Природа - це те містичне джерело, в якому ідеї ніколи не вичерпуються.

Створивши собі завищені критерії і ознаки творочої собостості, важко назвати себе таким, що завдовольняє всі ці умови. Але, безумовно, це є той тип особистості, до якого хочеться йти.
