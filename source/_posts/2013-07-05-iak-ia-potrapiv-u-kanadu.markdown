---
layout: post
title: "Як я потрапив у Канаду. Туторіал для зацікавлених"
date: 2013-07-05 21:10
comments: true
categories: [Канада, Досвід] 
---

{% img left /images/heli-canada-flag.jpg 350 350 %}

Так сталося історично, що я зараз знаходжуся в Канаді, а саме в місті Торонто, провінція Онтаріо. Дуже часто, спілкуючись із знайомими або просто з невідомими мені людьми через інтернет, мені задають шаблонні питання. Чому я вибрав саме Канаду? Як я сюди потрапив? Як в Канаді живеться взагалом? Що потрібно для того, щоб потрапити в Канаду? Ну і так далі, тому я вирішив написати цей пост, щоб люди, яких цікавить така інформація, могли ознайомитися з моїм досвідом. Писати буду в стилі “питання-відповідь” - мені здається, що так буде зручно.

<!-- more -->

Коротко про себе. Я 1987 року народження, народився і ріс в селі Т. Ремета, що в Закарпатській області. Після закінчення сільської школи, поступив в УжНУ на фізичний факультет. Під час навачання працював на різних роботах. На 4 курсі влаштувався на роботу в торговий центр “Дастор” системним адміністратором. Пропрацював маєже 3 роки в супермаркеті, тобто неповний 4 курс, 5 курс і один рік після закінчення університету. Після чого виїхав у Канаду. Про враження життя в Україні не буду писати детально, бо це виходить за рамки теми цієї статті.


Чому саме Канада?
-----------------
Це питання над яким я ніколи не думав... Тобто, ніколи не поставало питання, куди їхати. Так склалися обставини, що я виїхав саме в Канаду. Але якщо добре подумати, то можна знайти відповідь і на це питання. Якщо згадати самий-самий початок, а точніше саме дитинство. В часи, коли мій світогляд лише почав формуватися, було дуже популярне американське кіно (а зараз ще більше). Тому, будучи датиною, я ріс, дивлячись, як живуть люди за океаном і картинки того життя сильно врізалися мені в підсвідомість. Звісно, що завжди хотілося поїхати в те місце, про яке ти багато чув і дивився, але ніколи не мав змоги туди потрапити. Поступивши до університету, у мене в голові, час від часу, виникали ідеї про подорож до інших країн, і в очах найбільш частіше з'являвся прапор США. Але на той час, я і уявити собі не міг, що поїду туди. У період, коли я навчався на 4 курсі, дедалі більше знайомих мені людей почали подаватися на американську візу по програмі “Work And Travel USA” . До того ж, майже усі отримали візу і поїхали в США на період 3-6 місяців. В цей час, я уже серйозніше задумався і про свою подорож. А після приїзду друзів із штатів і розповідей про їхні враження, я уже точно знав, що хочу поїхати. Я пішов у агенство “Сідома”, офіс в Ужгороді. Там мені сказали, що дуже важко отримати візу до штатів на 5 курсі університету, тим більше, що  він уже закінчувався (5 курс). Тобто, у консула, в цьому випадку, виникають підозри, що ти захочеш залишитися в США. І тому я почав розглядати інші країни для подорожі, серед яких були Арабські Емірати і Канада. Тут я довго не думав і зразу зупинився на Канаді. Важко пояснити чому, але скоріше всього, тому, що Канада найбільше подібна до штатів за різними ознаками.

Як розпочався процес імміграції?
-------------------------------
Отже, вибрав я Канаду в агенстві “Сідома”. Я навіть не дивився інші агенції, а просто зупинився на першій зустрічній. До того ж, дівчата в офісі були дуже приємними, гарними і професійно мені все пояснили. Так і розпочався процес моєї еміграції до Канади. Мені дали заповнити анкету з базовою інформацією, яка необхідна для того, щоб вияснити чи є у мене шанси пройти співбесіду в консульстві і отримати візу. Перевірка анкети адвокатом коштувала якусь мінімальну суму. Щось біля 100 гривень, але то не точно. Через дні 2-3, я отримав відповідь від адвоката, яка підтвердила, що я справді маю можливість отримати візу. Звісно, гарантії мені ніхто не давав.


За якою программою я іммігрував?
-------------------------------
Як тільки я вирішив, остаточно, що хочу в Канаду і отримав позитивну відповідь від адвоката, у мене зразу постало питання, якою саме програмою емігрувати. Але все зразу стало зрозуміло, як тільки я дізнався про ціни на різні програми. Найбільш дорожчою була програма, при якій аплікант (людина, яка подає документи на еміграцію) має можливість отримати вид на постійне місце проживання, ще до того як вона потрапила на територію Канади. Але ця програма могла також затягнутися більш ніж на 2 роки (час на розгляд справи), і коштувала приблизно 5000 $ і це лише плата за приготування документів. До того ще треба додати різні витрати, такі як: квитки на літак, різні там довідки, а також, початкова сума на акомодацію. Так як такої суми у мене не було, та й терпіння не вистачало чекати стільки часу, то я вирішив скристатися чимось дешевшим і щоб відразу. Таким чином, я зупинився на программі “Work And Study Canada”. Це програма, за допомогою якої люди із усього світу мають можливість приїхати до Канади, щоб вивчити мову і, заодно, заробити якісь гроші. Останнє, очевидно, мало у кого виходить, але не в тому суть. На той час, це був найдешевший варіант, який я знав, і программа коштувала лише десь 1 500 долларів, яких звісно у мене не було, на той час. Очевидно, що треба також додати різні витрати на поїздки, квитки на літак, і початкову суму на перші 2-3 місяці, тоді получається десь 4000 $.  Але саме приємне, що подавати документи можна було хоч завтра.


Звідки взяв гроші?
------------------
В Україні, приблизно 90 відсотків громадян не можуть собі позволити витратити 4000 $ на таку ризиковану справу, як подорож до іншої країни, лише по одній причині - у них нема таких грошей. І враховуючи той факт, що такі статті, як ця, читають в основному люди з цих 90 відсотків, то буде логічним, відповісти детальніше на це питання. Із самого початку, у мене було 1000 долларів, які я збирав на протязі одного року, після закінчення університету, але ще до того як я вирішив іммігрувати. У нас це можливо зробити лише, коли у тебе нема сім'ї. Після того як я вирішив іммігрувати, я почав збирати додатові кошти, всього дозбирав ще десь 500 долларів. Половину грошей мені позичили знайомі і знайомі родичів. Загалом, я позичив десь біля 2000 долларів від 6 різних друзів. 


Як проходив процесс збирання документів?
----------------------------------------
Зразу уточню один момент, подавати докумети можна відразу, як тільки вони зібрані в одній папці і в той же день, можна отримати результат. Напевно, нікому ще не получалося зробити все на стільки швидко. У мене весь процес зайняв приблизно 6 місяців. Але, все могло би бути набагато швидше, якби були необхідні кошти. Отже, процес збирання розпочався з того, що адвокат вислав мені список документів. Я вже напевно не помню всі пункти і необхідні документи, але пам'ятаю, що треба було будь-які докази того, що я із забезпеченої сім"ї, і маю достатньо мотивації, щоб повернутися в Україну. Звісно, ні першого і ні другого у мене не було. І все ж таки, я почав збирати документи. Перше, що викликало труднощі, це довідка з банку що в мене є 13 тисяч долларів на різні витрати під час проживання в Канаді (житло, харчування, транспорт). Такої суми у мене не було, але, натомість, знайшлося 20 тисяч євро. З причин безпеки не буду називати в кого, але я позичив цю суму на годину - рівно стільки часу мені було потрібно, щоб створити рахунок в банку на моє ім'я, покласти туди гроші, зробити довідку, зняти гроші і потім повернути їх назад. Я думаю, що ця довідка має дуже важливе значення і чим більша сума на рахунку, тим більше шансів, що Вам відкриють канадську візу. Потім ще треба було принести різні документи, де засвідчувалося, що в мене є майно. Наприклад, договір на приватизацію нерухомості, купівлю автомобіля і так ділі. Тобто, все, де фігуровало моє ім'я в ролі власника або співвласника. Потім, ще довідка про несудимість, довідка з роботи, скільки я працюю і скільки заробляю. Також, дуже важливим клаптиком паперу був лист підписаний директором закладу, де я працював, в якому говориться, що мене відпускають на необхідний термін для навчання. І в цьому ж листі мало бути зазначено, що компанія тримає за мною місце і після мого повернення, надасть мені можливість повернутися на своє робоче місце.  Додатково до того всього, мені адвокат ще вислав анкети, які мені треба було заповнити. Типу, вся інформація про членів родини і багато різних дрібниць. 



Як носив документи до консульства?
---------------------------------
Зібравши усі необхідні документи, я налаштувався їхати у Київ до канадського посольства. Купив квитки на поїзд і на наступний день вирушив. Добрався до консульства. Туди краще приїзжати із самого ранку, бо до 10 години уже формується досить таки велика черга. В консульстві строгі правила і система безпеки. Всі свої речі, такі як: ключі, сумку, телефон і т.д, потрібно залишити в кабінці для особистих речей. В руках повинна залишится тільки папка з документами. Зайшовши в середину, приносиш документи до віконця, де їх забирають на розгляд. Точно не помню, але потім говорять о якій годині ти маєш прийти за результатом після обіду. Після того, як я здав документи до віконця, пішов гуляти по Києву, а за одне - пообідати. Через декілька годин повернувся, пройшов ще раз всю систему безпеки, з металошукачем і так далі. Зачекав ще може годинку і мене викликали до віконця. Там мені видали кусочок паперу, на якому було сказано, що мені ще треба пройти медичне обстеження. Медичне обстеження можна пройти в спеціально сертифікованих медичних закладах, які є лише у великих містах. Здається є в Києві, Львові, Харкові і може ще десь, я уже не пам'ятаю. На цій довідці було написано, що це ще нічого не значить і не обов'язково, що після обстеження, мені відкриють візу. Тим не менш, було відчуття перемоги, бо я бачив як людям відмовляли відразу в той же день, а мене відправили перевірятися. Я забрав цей шматок папіру і поїхав до вокзалу, для того щоб добратися додому. Через 2 тижні, я пройшов медичний огляд у Львові, я повернувся до консульства. Процедура була такою самою як і попереднього разу, лише з одною різницею, мені видали паспорт з канадською візою на півроку.


Що було після того, як отримав візу?
----------------------------------------

Після отримання документів, через день або два, я придбав квиток на літак. Так як грошей не вистачало, я купив білет в лише в одну сторону. На той час він коштував 500$.  А ще через тиждень або два, я приїхав до Львова для того, щоб вилетіти до Канади.  


Про те, як я облаштовувася вже у Канаді, я попробую написати пізніше. Тут звичайно можна писати цілу книгу, бо вражень на той час було маса і все зразу в один пост не помістиш.

