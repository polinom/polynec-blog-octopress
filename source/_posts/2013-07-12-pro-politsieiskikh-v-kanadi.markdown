---
layout: post
title: "Про поліцейських в Канаді"
date: 2013-07-12 13:07
comments: true
categories: [Канада, Думки]
---


{% vimeo 71474306 %}

Сьогодні поїхав у відділок поліції для того, щоб взяти довідку про несудимість. Мені її потрібно для eміграції. Я вже декілька разів туди заходив, за різними там паперовими справами. Кожного разу, як спілкуюся з поліцейським в Канаді, відчуваю неймовірні емоції. Загалом позитивні, але вони діляться на дві частини.

<!-- more -->

 Коли починаєш спілкуватися, то сильно насторожуєшся, думаєш як би не бовкнути якоїсь дурниці, чи не здатися занадто агресивним, наглим чи підозрілим. Якесь таке відчуття повної покори. Мені здається, що це в мене залишилося в підсвідомості ще з України. Напевно усі знають, як то мати справу з міліцією в Україні?

 Але, через декілька секунд спілкування, приходить приємне здивування. Поліцейський до тебе відноситься так, як до кращого знайомого. Спілкується з тобою, немов, він тут сидить цілий день і лише чекає на тебе, коли ти з’явишся, щоб потеревенити. Посміхається, жартує і ти мимоволі починаєш забувати, що він одягнутий в поліцейську форму. 

 Виходиш з дільниці, здивований і в той же час задоволений . Причому, це відбувається майже кожного разу, як я маю справу з канадськими поліцейськими.  Я думаю, що це відбувається через сильний контраст. Контраст між підсвідомим очікуванням і реальністю. 

 В Канаді правоохоронці дійсно є тими, ким себе називають. Людина на яку можна покластися. Зазвичай, це приємна на вигляд особистість, в хорошій фізичній формі (є і винятки). Ця людина є надзвичайно ввічливою,  освідченою і врівноваженою. Має відмінні зовнішні характеристики. Деколи є таке враження, що беруть лише людей з модельним виглядом.

{% img left /images/police-car.jpg 400 %}
 Влітку поліцейських, які патрулюють, можна побачити на велосипедах. Також, є ті, які їздять верхи на коні. І звичайно, на мотоциклах і автомобілях. Засоби пересування в них eкіпіровані за остайнім словом техніки. Поліцейський в машині має доступ до інформаційної бази даних, де він може перевірити відомості про ваc і ваш автомобіль, навіть не зупиняючись.

 Вас ніколи не зупинять на дорозі просто так, без причин. Дуже рідко влаштовують перевірки на дорозі. Деколи в суботу вночі, коли п'яні молоді люди мають звичку сідати за кермо в не тверезому стані. Одного разу, нас із знайомими зупинили, поліцейський засунув голову в кабіну автомобіля, не відчувши ніяких підозрілих запахів і перевіривши ще чи водій виглядає адекватно, він відпустив нас. Тобто, ніяких трубок і так далі, все заняло 10 секунд максимум. Трубку, напевно, дадуть лише уже тоді, коли щось запідозрять, для фіксації і доказів.

 Поліцейських в Канаді на багато менше, ніж в Україні. На 1000 чоловік тут припидає в середньому менше ніж два поліцейських. Тоді як в Україні, в середньому, близько десяти.
 Але в Канаді на вулиці ви їх побачите набагато частіше, ніж в Україні. Висновок - тут вони дійсно займаються своєю справою.


 {% img right  /images/panjab-police.jpg 350 %}
 Важко назвати країну, яка була би більш багатонаціональною як Канада. Ця позиція країни дикутує свої умови. Тому на вулицях можна побачити поліцейських, які мають одягнуті форми, що відповідають їхнім релігійними або національними поглядами. Зокрема, можна спостерігати поліцейських-індусів, які носять на голові спеціальні головні убори.  

 {% img left /images/women-officer.jpg 300 %}
 Канада толерантна країна і захищає права жінок. Тому можна спостерігати велику кількість жінок в канадській поліції. Складають вони в середньому 22 відсотки від загальної кількості офіцерів. 

 Канадські поліцейські - одні із самих високооплачуваних у світі. Зарплата в поліцейського початкового рівня, складає приблизно 80 - 90 тисяч долларів у рік. Але такі високі зарплати в Канаді високо оподатковуються, тому треба ще відняти десь біля 30 - 40 податку з цієї суми. Додатково, вони ще отримують соціальний пакет, напевно, один із найкращих в Канаді. 

 Загалом, люди в Канаді поліцейських дуже поважають. Бути поліцейським - це пристижно.



