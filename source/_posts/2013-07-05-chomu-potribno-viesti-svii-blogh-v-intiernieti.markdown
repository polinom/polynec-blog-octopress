---
layout: post
title: "Чому потрібно вести свій блог в інтернеті?"
date: 2013-07-05 14:38
comments: true
categories: [Ідея, Думки, Інтернет, Мотивація]
---

{% img right /images/blogs-home-improvement.jpg %}

Інтернет переповнений різними сервісами, де ви завжди можете викласти свої думку і розповсюдити її для широкої публіки. Наприклад: фейсбук чи пост-радянський вконтакті, а для більш лінивих - твіттер. Отже, чому я вважаю що власний блог, все ж таки, потрібен? По-перше, це відправна точка усіх моїх ідей. Тобто, я пишу їх спочатку тут, а потім вже розповсюджую. По-друге, підсвідомо відчувається різниця, коли ти заходиш на сторінку користувача в фейсбуці, або заходиш на особистий сайт/блог. Все одно, що запросити знайомих на чай до готелю, де всі кімнати хоч зроблені якісно але, все ж таки таки, однакові. Власний блог або власний вебсайт - це ваша особиста оселя, де ви облаштовуєте все за власним смаком і годуєте всіх лише їжею, яку приготували самі. 
<!-- more --> 
Людина, яка намагається тримати свій особистий розвиток у тонусі, завжди має на порядку денному якусь тему, ту яку вона вивчає, яку намагається зрозуміти. У цієї людини виникають роздуми і коментарі на різні теми. Саме тому, власний блог є чудовим місцем, де ви можете публікувати свої думки, потім з часом редагувати їх і вдосконалювати, разом із розвитком власного світосприйняття. Також, тут ви можете обговорювати і дискутувати на відповідні теми із своїми друзями чи випадковими користувачами, які теж зацікавлені в тій чи іншій темі. Таким чином, дуже легко знаходити однодумців, а також критиків, які є теж важливим фактором в осмисленні тої, чи іншої теми.
Блог є, свого роду, відправною точкою, для розповсюдження вашої думки чи ідеї. Звідси ви можете її розповсюджувати і ділитися в різних соціальних мережах, дивитися статистику і контролювати цей процес. 

Відчувється дуже велика різниця, коли ви заходите на сторінку користувача в фейсбуці або на персональний блог автора. Більша частина інформації, яку ти бачиш на фейсбуці - це перепости, тобто інформація, яка не є авторською. Це все одно, що іти по вулиці, знайти гроші і віддати їх бездомній людині - благородно, але технічно не є вашою заслугою, а заслугою людини, що загубила ці гроші, в якіїсь мірі. Звичайно, є ще ті, що залишають знайдені гроші собі і якщо проводити аналогію інформацією в соціальних мережах, то це ті люди, які взагалі не діляться і не перепощують те, що їм подобається. Інша річ, коли заходиш на чиїсь блог, зазвичай ти очікуєш отримати можливість ознайомитися з роботою цієї персони, безпосередньо: статтями, малюнками, думками, музикою, фотографіями, відео і всім, що по праву може називатися авторською роботою.  Якщо користуватися аналогією готелю і власної оселі, то власний сайт - це якраз і є ваш дім, куди приходять лише люди, які справді зацікавлені у вашій думці чи роботі і поважають вас як творчу людину, тому із задоволенням навідуються до вас у гості.

І на кінець, власний блог - це те місце, куди ти приходиш, щоб подивится на себе самого із сторони, або згадати щось, чим ти цікавився колись, що тебе раніше турбувало або надихало, переосмислити і порівняти свої теперішні думки з колишніми, зробити висновки. До того ж, інформація в соціальних мережах має тенденцію дуже швидко змитися, тим шаленим потоком інформації, який тече через сторінки користувачів соціальних мереж. Там інформація просто зникає.

